Wielu ludzi ma sny, wizje i fałszywe wspomnienia związane z Lochem w Krainie Deszczowców. Ten loch jeszcze nie został odkryty, a już wielu śmiałków i reprezentantów podejrzanych organizacji przybywa do regionu. Takie rzeczy nie działy się nigdy.

Wróżbici Akademii, Księżyca oraz niezależni odkryli ścianę. Ich zmysł widzenia przyszłości nie może sięgnąć dalej niż jeden okres, jedno miejsce. Uczeni doszli do wniosku że w Wertolinie, w czasie kampanii tworzy się niesamowicie gęsty, nieprzenikalny splot ścieżek zdarzeń. Dopiero gdy się rozwiąże będzie można dalej patrzeć.

Plotki o zmiennokształtnych wielu ludziom odbierają sen. Na drugim końcu Wertolinu całe miasto zostało wyrżnięte w pień, chwilę po tym jak jego władcy odkryli 3-4 krotny wzrost ludności. Sprawcami miały być straszne potwory pijące ludzką krew i jedzące ich mięso, przebrane za nich samych.

Upadek Hegemonii zdestabilizował Wertolin ale nikt nie walczy tutaj o Hegemonie. Rodowici mieszkańcy wiwatują, ale czudy które zostały tu przesiedlone za czasów Hegemonii czują niepokój. Pogromy, liberalizacja magii oraz wyzysk dewastują liczne społeczności kolonistów.

Krull Smoków śpi nawet we wspólnej świadomości. Zaliarzy Wertolinu obawiają się Krulla, obawiają się także ataku ze strony jego kultu. Na nic takiego jednak się nie zanosi. Kult ukrył się w tle regionu, większość woli o tym nie myśleć. Krullowi taka pozycja jest na ręke. Gdy ktoś próbuje choćby mysleć o Krullu w regionie czuje dyskomfort i mrowienie w czasce.

Zima nad całym Wertolinem ma być niesamowicie zimna przez eksperymenty magiczne jednego z watażków w innej części regionu.
