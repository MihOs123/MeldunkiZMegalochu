**Miejsce - Bragaróg**

Popularna całkiem duża arena. Zbudowana w czasach Zariaszka.

3 "piętrowe" koloseum.
- Na samym dole jest arena. Wysypana jest białym, szorstkim piaskiem. Piasek jest bardzo szorstki i ostry, jak się wywrócisz to cię potnie i/lub zedrze skórę.
- Wokół areny jest piętro na którym są grajkowie i tancerki i śpiewacy.
- Wyżej są trybuny dla widowni.

Walczą na niej profesjonalni gladiatorzy, niewolnicy-ochotnicy, skazańcy i zwyczajni śmiałkowie.
Większość walk jest do pierwszej krwi na piasku. Okazjonalnie są walki-egzekucje lub bardzo rzadko walki na śmierć i życie z udziałem profesjonalnych gladiatorów.

Gladiatorzy są też celebrytami i showmenami. Najpopularniejsi to
**Bez-Szram** - Przystojny szarmant. Słynny bo jest atrakcyjny i udaje mu się wyjść z każdej walki bez paskudnych blizn.
**Król Trupów** - Były niewolnik lechicki. Wyzwolony ze względu na popularność i zdolności. Nie ma włosów, nosa i uszu. Robi roleplay parodii Imperatora, i/lub poprzednich władz Hegemonii. Zazwyczaj przegrywa ale w sposób satysfakcjonujący.
**Duża Berta** - Jedna z niewielu kobiet na arenie. Jest największym, najmasywniejszym, najbardziej muskularnym gladiatorem na arenie.
**Wsza** - Taki gremlinowaty gostek, który zdobył sławę dzięki swojej brutalności. Ulubiony manewr to wskakiwanie na czyjąś głowę.
**Złydny Bill** - Chodzi w zwierzęcych futrach i udaje mitycznego Złydnego. Jego rola oscyluje pomiędzy "szlachetny obrońca natury" a "wścieknięty zwierzolud".

Można obstawiać walki. Jakaś walka odbywa się codziennie, ale takie duże i z udziałem gladiatorów są na weekend i w święta.