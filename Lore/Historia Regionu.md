**Czasy Dziczy**
Pierwsi osadnicy pojawili się w tym regionie ok. 500 lat temu. Czudy zastały jałową i nieprzyjazną krainę. W wyniku oporu rdzennych mieszkańców - Złydnych Małpoludzi oraz braku łatwo dostępnych surowców jedyne ekspedycje kolonizacyjne były prowadzone przez ambitnych magów-watażków, bandytów i bękartów.
Żeby zapobiec anarchii i zabezpieczyć swoje włości pierwsi władcy Wertolinu zawiązali Akord Pokoju, wedle którego każdy arcy-mag mający pod swoim władaniem ludzi oraz ziemię nie może naruszyć ludzi oraz ziemi innego arcy-maga. Watażkowie łamiący Akord stawali się łatwym celem dla wszystkich sąsiadów.
W tych czasach prowadzone były wielkie kampanie wycinki lasów oraz eksterminacji Złydnych. Skutkowały jedynie zaostrzeniem się oporu Złydnych
W czasach dziczy zostały zbudowane legendarne miasta:
- Makagar - Pierwsze i największe, zrujnowane w Krucjacie.
- Wędrakur - Ostatni bastion, zrównany z ziemią przez Hegemonie.
- Gastakar - W którym podpisano oba Akordy, zasypane przez Wulkan.

**Czasy Wiedźmich-Króli**
Wygrane konflikty ze Złydnymi odblokowały czudom wulkaniczne góry, w których odkryto kryształy chalkopirytu. Przy pomocy tego niebezpiecznego, niestabilnego kryształu Wiedźmi-Królowie mogli opracować i zbudować gęstą sieć portali na całym wschodzie. Odnogi tej sieci sięgały nawet Enwury i Hiperborei.
Sieć portali, napędzana przez potężną i niestabilną magię, zdestabilizowała naturalne cykle energii magicznej w atmosferze. Tam gdzie sieć była gęsta, zaczęły obficie spadać meteory a ludzie zaczęli chorować.
Coraz większa ekspansja Czudów w góry bogate w chalkopiryt skutkowała kolejnymi wojnami ze Złydnymi. Destabilizacja w Noosferze została także wyczuta przez kultystów Krulla Smoków, którzy natychmiast rozpoczęli próby przyzwania swojego boga. Ostatecznie nieformalna koalicja kultystów i Złydnych obległa Makafurt, bezpośrednio zagrażając centralnemu portalowi całej sieci.

**Czasy Śniegu**
Gdy mury Makafurtu zostały zdobyte, z centralnego portalu przybył nieoczekiwanie Gar'fug - Bóg Złydnych. Sieć portali została zdezaktywowana a Makafurt kompletnie przejęty przez najeźdzców. W miejscu centralnego portalu Gar'fug zasadził Wielkie Drzewo, które rodziło nowych, potężnych Złydnych.
Wulkan pokazał wtedy pierwsze znaki swojego przebudzenia. Chmury pyłu, które się z niego wydobywały przysłaniały słońce, tworząc regionalną, wulkaniczną zimę.
Reakcja Czudów była natychmiastowa. Zjednoczeni pod flagą kultu Blaty rozpoczeli  krucjatę przeciwko demi-ludziom. Po długim i krwawym konflikcie Czudy wygrały, Złydni zostali przepędzeni na granice świata a ich bóg został zamknięty w Wulkanie. Ostatnią ofiarą krucjaty był Gastakar, błyskawicznie zalany podczas wulkanicznej erupcji.

**Czasy Niewoli**
Pod pretekstem odnowienia portali, Hegemonia rozpoczyna inwazję na region. Dobrze wyposażone i zdyscyplinowane oddziały Wszechczudzi w pare lat przełamały opór osłabionych Wiedźmich-Króli. Wędrakur - ostatnie wielkie miasto starego Wertolinu zostało zrównane z ziemią. Wszelcy wolni magowie, którzy nie chcieli się podporządkować nowemu porządkowi zostali wygnani pod ziemie. Sieć portali została zniszczona gdy zostało odkryte ich działanie uboczne. Wielkie Drzewo, pozostawione przez Krucjate zostało scięte a jego korzenie wypalone.
Mimo urażonego poczucia wolności, chłopstwo Wertolinu przyjęło z optymizmem nowy, stabilny porządek Hegemonii.

**Teraźniejszość**
Porządek Hegemonii upadł z faktycznym przebudzeniem Krulla Smoków. Gdy władza w Ozernie odpowiednio osłabła, z podziemi wyszły pozostałości magicznych klanów sprzed wielu lat.
W obliczu pustki władzy i nowej wulkanicznej zimy bez większych oporów został wprowadzony nowy porządek i zawiązane nowe Akordy. Na ruinach Wędrakuru Klan Deszczowców założył nowe miasto.